videti drazu knjigu

- početak juna, upisan si u mobilizacijski spisak... dobio si svoj ratni raspored (vojska Kraljevine Jugoslavije postoji i nije kapitulirala, svaki je građanin i dalje pod obavezom zakletve)

- na dan napada Nemačke na SSSR 22. jula 1941. izbeglička vlade Jugoslavije izdala je saopštenje u kome apeluje da narod izbegava borbu i da "čeka na bojni znak iz Londona", koji će biti dat "kad dođe za to vreme".

- 7. jula Žikica ubija dva žandarma u Beloj Crkvi

- 15. jul (Komunistička partija poziva sav narod, sve istinske rodoljube, ne gledajući na njihovu političku i partijsku pripadnost, da se zbije u jedinstveni oslobodilački narodni front borbe protiv krvavog okupatora i njegovih domaćih slugu i agenata.) Šta ćeš uraditi: Oglušiću se o poziv, pridružiću se oslobodilačkim odredima

- tokom jula,  partizanska četa je vršila manje napade na žandarmerijske stanice radio zaplene naoružanja.

- druga polovina jula: Pukovnik Mihailović je stavio komunistima do znanja da niko nema pravo da organizuje ma kakvu vojsku sem njegovih oficira, koji su jedini ovlašćeni za to. Zabranio je da se napadaju žandarmi i Nemci, ili da se izvode sabotaže.

- 14. avgusta borci Posavskog partizanskog odreda ubili su nemačkog komandanta grada Šapca i njegovu oružanu pratnju. Dan kasnije, Nemci su za odmazdu streljali 56 ljudi iz Beograda i Skele, selo Skelu spalili.

- General Hajnrih Dankelman je odobrio vešanje rodoljuba na Terazijama 17. avgusta 1941. godine, koje je izveo njegov podređeni SS-major Karl Kraus, šef beogradskog Gestapoa. Dankelman je tada napomenuo da „žrtve odmazde treba jasno označiti kao krivce iz komunističkih redova, kako se ne bi izazvao opšti revolt i uzburkala nacionalna osećanja stanovništva“.

- 17. avgusta 1941. četnički komandant Ratko Martinović o prvom susretu sa partizanima:
	»Dok smo se mi odmarali i malo prezalogajili, naišla je grupa naoružanih ljudi. Kada su došli bliže, videli smo da grupu predvodi devojka. Imala je pantalone i bluzu koja je ličila na vojničku košulju. Na glavi šajkača, a ispod nje se lepršala njena duga plava kosa. Bilo nam je jasno da su to partizani. [...] Iznenadio sam se kad neki od mojih vojnika i podoficira rekoše: "Zdravo, braćo partizani!" i počeše da se grle i ljube sa partizanima.«

- tokom avgusta: Poručnik bivše jugoslovenske vojske Slobodan Sekulić postao je komandir prve užičke partizanske čete „Radoje Marić". Partizanski logor za obuku se nalazio u Zaglavku kod Bajine Bašte. Prilaz logoru je bio kroz šumu, preko jedne čistine na čijem se bregu nalazila baza. Sve lične stvari su predavane u zajedništvo, odnosno „kolektiv", što je za novodošle bio sasvim nov pojam. Sve iz kolektiva je raspodeljivano na jednake delove. Npr. niko nije mogao imati tri košulje, a drugi samo jednu ili nijednu u rezervi. I novac su takođe predavali u zajedništvo. Partizani su nosili crvene petokrake na kapama, međusobno su se oslovljavali sa „druže", i pozdravljali stisnutom pesnicom, što su sve bile nove i neuobičajene stvari.

-  U avgustu 1941. godine, grupa "ravnogoraca", pod vođstvom poručnika Ratka Martinovića je napustila Ravnu goru da bi stupila u borbu protiv Nemaca.

- Raspis Komesarijata za unutrašnje poslove, 19. avgust 1941. godine:
	"Raspisane su nagrade onome ko uhvati ili ubije komunistu člana naoružane bande - Svaki bio zvaničan organ ili ne, ko posle gornjega roka ubije ili uhvati komunistu, člana naoružane bande, biće nagradjen sa tri hiljade dinara – a ako ubije vodju bande biće nagradjen sa 25.000 dinara."

- U drugoj polovini avgusta: ostao kod kuće, Mihailovićevi ljudi dolaze i mobilišu ga. Mihailović je izdao naredbu o formiranju četničkih odreda, sastavljenih od četa obveznika od 20-30 godina. Mihailović je na osnovu ratnih zakona tražio odazivanje vojnih obveznika.

- Jugoistok, 28. 8. 1941. godine:
	„Prostori su previše prostrani! Uključene trupe preslabe!"

- 31. avgusta 1941. četnici oslobodili Loznicu

- Odluka NOO Krupanj od 2. septembra 1941. o organizovanju bolnice i Sanitetske službe "radi ukazivanja prve pomoći i lečenju ranjenih i bolesnih boraca narodnooslobodilačkih odreda kao i neprijateljskih vojnika".

- 3. septembra 1941. posle trodnevnih borbi oslobođen Krupanj

- pukovnik Mihailović početkom septembra 1941. šalje delegaciju na sastanak sa generalom Nedićem u Beograd radi dogovora o zajedničkoj borbi protiv partizana. Po odobrenju nemačkog generala Turnera, general Nedić je dogovorio saradnju sa pukovnikom Mihailovićem:
    Otprilike 3 dana posle stupanja na dužnost predsednika vlade pojavio se kod njega pukovnik Aleksandar Mišić sa još 2 oficira po nalogu Mihailovića i izjavio da bi ovaj želeo da se sa predsednikom Nedićem bori protiv komunista, te moli naoružanje i opremu za 2000 ljudi, a posebno obuću. Nedić je izjavio pukovniku Mišiću da mu ne može nabaviti cipele i predložio upotrebu opanaka. Između ostalog ostavio je Mihailoviću da očisti oblast zapadno od Morave. Ovde treba naglasiti da je Nedić ove pregovore vodio uz moje odobrenje...[13]
    (Izveštaj Harolda Turnera od 6. novembra 1941. o pokušajima Draže Mihailovića da pregovorima sa Nedićem i Nemcima ojača svoj položaj za borbu protiv komunista)

- Kolubarska četa Valjevskog partizanskog odreda je prilikom zarobljavanja poručnika Ernesta Pipana zaplenila i jedan dokument Ministarstva unutrašnjih dela, u kome komanda kvislinške žandarmerije 7. semptembra 1941. naređuje komandantu 5. žandarmerijskog odreda:

    Kad sva tri odreda budu stigla na liniju Zvornik — Krupanj — Valjevo — Mionica uhvatiće vezu sa četničkim odredima koji pod komandom generalštabnog pukovnika g. Draže Mihailovića na toj liniji i sačekaće dalje naređenje za produženje dejstva.[12]
	
- 9. septembra 1941. pukovnik Draža Mihailović je poslao majora Pantelića sa naređenjem da stavi Ratka Martinovića pod svoju komandu, što je Martinović odbio. Njegova četa je tada bila narasla na oko tri stotine boraca. U odgovoru, pop Zečević i Martinović su napisali zajedničko pismo Draži Mihailoviću, u kome su mu poručili: "Ako stupite u borbu protiv Nemaca, priznajemo vas za svog komandanta. U protivnom, mi borbu produžujemo, a vas ne priznajemo za komandanta." Ubrzo potom, pukovnik Mihailović ga je osudio na smrt "zbog dezerterstva i neposlušnosti".

- Dragojlo Dudić u svoj dnevnik 12. septembra 1941. godine zapisuje:
    "U toku dana došao je kurir Kolubarske čete. U izvestaju stajalo je da su zarobili jedan auto Ministarstva unutrašnjih dela sa pomoćnikom komandanta žandarmerije, još jednim čovekom i šoferom žandarmom. Od materijala nađeno je nekoliko lažnih legitimacija i naredba Ministarstva unutrašnjih dela o organizaciji poternih odreda za komunistima. Iz ove naredbe jasno se vidi da je i Draža Mihailović, komandant četnika sa Ravne gore, u vezi sa ovom akcijom na strani vlade. Sad je svakome bila jasna uloga ovog žonglera koji se pravio prijateljem narodne borbe".

– Obaveštenje Komandnog štaba nemačkog Komandanta Srbije od 16. septembra 1941. o razvoju oružanog ustanka:
    "Podstaknuti delimičnim uspešno vođenim borbama od strane komunista, nacionalni Srbi organizovali su takođe borbene formacije protiv Nemaca."
	
– Izveštaj šefa generalštaba Gravenhorsta od 16. septembra 1941.
    „Komunističke i prema nama neprijateljske nacionalno orijentisane srpske bande u poslednje vreme tako su organizovane da se već može govoriti o neprijateljskim jedinicama. Njihova vojnička organizacija poznaje čete i bataljone, koji često stoje pod odgovornim vodstvom nekadašnjih srpskih oficira."[24]

- 21. septembra. Nakon što je ustanak uzeo maha, novopostavljeni komandujući general u Srbiji Franc Beme doneo je odluku da Nemci napuste Užice. Kolona je bila duga 6 kolometara i u njoj se kretalo 1.217 vojnika.

- naređenje Franca Bemea za čišćenje okuke Save, 22. 9. 1941. godine:
	"Stanovništvo u niziji između Drine i Save priključilo se pokretu otpora. Žene i deca prikupljaju vesti i brinu se o snabdevanju bandi koje se tu kreću. Celokupno stanovništvo time učestvuje u ustanku.

	Bezobzirnim postupcima mora se postići da takav zastrašujući prirner za kratko postane poznat u celoj Srbiji. (...)
	Sve one koji na bilo koji način učestvuju u borbi smatrati za odmetnike i postupati s njima kao s takvima. Sva naselja, i ona u njihovoj blizini iz kojih su gađane nemačke trupe, ili je u nihovoj blizini pronađeno oružje odnosno municija, treba da se spale. Celokupno muško stanovništvo između 15-60 godina uhapsiti i, najpre, odvesti u zatvor - sabirni logor, koji ima da uredi divizija. ... Celokupno žensko stanovništvo mora da se odvede od prvog dana na slične radove ili primora na druge poslove." 

- Borbe za Šabac vođene su od 22. septembra do 24. septembra 1941. godine. 24. septembra po podne opkoljenim Nemcima je došla u pomoć 342. nemačka pešadijska divizija, koja razbija ustanički obruč.
	
- 24. septembra izjutra je oslobođen Kosjerić. U užičkom okrugu ostalo je još neoslobođeno Užice koje su držali Pećančevi četnici i Nedićeva žandarmerija. Komandant partizanske grupacije Slobodan Sekulić poslao je u grad patrolu sa porukom načelniku da preda grad. Dok su se žandarmi i četnici evakuisali... Pored Zlatiborske, Račanske i Užičke partizanske čete uskoro su s vozom, kamionima i motorciklima stigle i čete istočne grupe Užičkog NOP odreda, a sa severa preko Crnokose partizani Crnogorske čete. U toku istog dana na okupu se našao ceo Užički partizanski odred, tako da su sve njegove čete uveče promarširale kroz grad, a na žitnoj pijaci održan je veliki miting na kome su govorili Želimir Đurić i Slobodan Sekulić. Na mestu gde su pre par dana visili obešeni borci Zlatiborske čete, stanovništvo Užica je pozdravljalo defile partizanskih jedinica.

- Beme svim jedinicama 342. divizije, 25. 9. 1941. godine:
	"Vaš zadatak je da na jednom pojasu zemlje sprovedete osvetu, gde su 1914. tekli potoci nemačke krvi zbog podmuklosti Srba, muškaraca i žena. Vi ste osvetnici mrtvih. Mora se stvoriti zastrašujući primer koje će svo stanovništvo Srbije najteže pogoditi. Svako ko pokaže blagost ogrešiće se o život svojih drugova. On će biti, bez obzira na ličnost, pozvan na odgovornost pred ratnim sudom."

- 25 09: Одмах по пријему извештаја 342. дивизије о чишћењу Шапца генерал Беме је послао извештај фелдмаршалу Листу:
    „Безобзирним мерама против главне устаничке области у луку Саве поново је враћен углед немачке оружане силе. Створен застрашујући пример... Шабац се од 24. IX расељава.

- 26. i 27. septembra 1941. Savetovanje u Stolicama

- 27. 09. vatrogasci izlaze iz kraljeva

- 28. septembra 1941. oslobođen Gornji Milanovac
	
- 1. oktobra 1941. partizansko-četničke snage ušle u Čačak

- 6. 10. 1941. Izveštaj Upravnog štaba pri komandantu Srbije.
	„Kao što se pokazalo, da za ovu teritoriju, ovde raspoložive trupe, nisu ni izdaleka bile dovoljne u borbi protiv ustaničkih elemenata." (Turner)
	"do kraja avgusta streljano je oko 1.000 komunista i Jevreja ili je obešeno ispred kuća bandita, čak je jedno celo selo spaljeno, nisu mogle zaustaviti stalno jačanje naoružanih ustanika."

- 16. oktobra 1941. na putu između Kragujevca i Gornjeg Milanovca, kod sela Ljuljaci, napadnut je nemački 3. bataljon 749. pešadijskog puka. Kod Ljuljaka je ubijeno 9, a ranjeno 27 nemačkih vojnika, od kojih je jedan kasnije podlegao povredama. Bataljon su napali partizani i četnici udruženim snagama, nakon što su 13. oktobra Kragujevački partizanski i Gružanski četnički odred potpisali sporazum koji je glasio: "Zajednička borba protiv Nemaca, zajednička opsada Kragujevca, zajednička mobilizacija, zajednički apel za sakupljanje hrane, ali magacini posebno, ispitivanje svih nedela i kažnjavanje krivaca."

- 18. oktobra uveče, u Kragujevcu su počela prva hapšenja. Prvi su se na udaru našli kragujevački Jevreji, komunisti, nacionalisti i članovi njihovih porodica

- 27. oktobra 1941. godine došlo je do sastanka u Brajićima između četnika i partizana na najvišem nivou. Partizansku delegaciju su činili: Josip Broz Tito, Mitar Bakić i Sreten Žujović. Četničku delegaciju su činili: Draža Mihailović, Dragiša Vasić, potpukovnik Dragoslav Pavlović i kapetan Milorad Mitić.

– Dražina ponuda Nemcima od 28. oktobra 1941.
    Četnički odredi jugoslovenske vojske pod komandom pukovnika Draže Mihailovića stavljaju se na raspolaganje za borbu protiv komunista u saradnji sa nemačkim Vermahtom.

O Mihailovićevoj ponudi Matl je izvestio 30. oktobra 1941:
    "Pukovnik Pantić je po nalogu Draže Mihailovića izjavio da Mihailović jamči da će srpski prostor istočno i zapadno od Morave očistiti od komunističkih bandi. Zatim da se on ne povodi nikakvim političkim ciljem i da priznaje činjenicu da je zemlja pobeđena i da Nemci poseduju prava okupatora. Draža Mihailović očekuje da će od trenutka kada on izda odgovarajuće zapovesti svojim odredima biti obustavljene kaznene akcije protiv srpskog stanovništva i masovna streljanja na područjima na kojima se nalaze njegovi četnički odredi. Opšti cilj je da se uspostavi stanje mira i reda kakvi su u okupiranoj Srbiji bilo pre 28.6.41."[15]

- 1. новембар 1941.
	„Копање јама одузима нам највећи део времена док убијање иде доста брзо: 100 људи за 40 минута.” — капетан прве класе Ханс Дитер Валтер, касније мајор Бундесвера.

- U ultimatumu komandanta četničkih odreda Čačak, od 6. novembra 1941, traženo je da se partizanski odredi preformiraju i uliju u postojeće vojno-četničke odrede, stanu pod komandu Mihailovića, skinu znakove koji nemaju obeležja Jugoslovenske vojske, a u vojničke redove uđu sa činom koji su imali u vojsci. Mihailović je rekao da od objedinjenja ništa ne može biti, već samo mogu da se stave partizani pod njegovu komandu.

- Ovakva odluka partizanskog štaba u Čačku bila je u skladu sa naredbom Vrhovnog štaba NOPOJ od 8. novembra 1941:

    U vezi sa poslednjim događajima, u kojima su vojno-četnički odredi istupili sa oružanim snagama protiv partizanskih odreda - događaju se mnogobrojne pojave zverskog mučenja, prebijanje i ubijanje naših partizana i kurira od strane raznih okorelih zlikovaca koji se nalaze u tim odredima, upućuje se sledeće naređenje svim našim odredima:

    I. Pod pretnjom smrtne kazne zabranjuje se odgovarati na te zločine postupcima koji nisu dozvoljeni u partizanskim redovima. a) maltretiranje, prebijanje ili bilo kakvo ispoljavanje lične mržnje prema zarobljenicima koji padaju u naše ruke. b) apsolutnoje nedozvoljeno maltretiranje i zlostavljanje stanovništva na onim područjima gde se vode borbe, iako ono nije naklonjeno nama. Zarobljeni neprijateljski oficiri i vojnici imaju se stražarno sprovesti najbližim partizanskim komandama, koje će onda same preuzeti istragu protiv pojedinaca iz redova zarobljenika za koje se neophodno dokaže da su vršili bilo kakva zverstva ili nedela.[16]

- Draža Mihailović je 11. novembra 1941. na sastanku u Divcima pokraj Valjeva, ponudio predstavnicima Vermahta (Wehrmacht) prekid neprijateljstava i saradnju u borbi protiv partizana.
    "Nije moja namera da ratujem protiv okupatora, jer kao generalštabni oficir poznajem snage obeju snaga. (...) Nikad nisam sklapao ozbiljne sporazume sa komunistima, jer oni se ne brinu za narod. (...) Pri tom nisam se stavio na stranu onih koji žele da isteraju Nemce. Ali neću da dozvolim, uzimajući u obzir slabe nemačke snage koje su u zemlji, da Srbija postane komunistička. (...) Zahtevam da mi se omogući da nastavim borbu protiv komunizma koja je počela 31. oktobra. Mi znamo kako se vodi borba u šumi, naročito protiv elemenata koji žele da se sakriju. Neophodno je imati municiju! Računajući s tim, došao sam ovamo. Komunizam u zemlji predstavlja opasnost za srpski narod i za nemački Vermaht koji ima drugi zadatak nego da ga ovde suzbija. Nadao sam se da ću još ove noći dobiti jednu ograničenu količinu municije i mislio sam da će na prvom mestu ovo pitanje biti razmatrano! (...) Molim da mi se još noćas u interesu srpskog naroda, kao i u nemačkom interesu, ako je moguće, isporuči municija. U tom slučaju ne bi došlo više ni do kakvih prepada na nemačke trupe."[23]

- 14. novembra uveče radio London objavio je da je jedini legalni pretstavnik u Jugoslaviji pukovnik Mihailović, pa da se sve snage imaju staviti pod njegovu komandu. Nakon toga su četnički delagati otišli sa pismenim uslovima pukovnika Mihailovića, koji su bili u vezi objave radio Londona, da se partizani stave pod komandu Mihailovića. Partizansko vodstvo odbilo je te uslove i rekli su da to može biti samo na bazi sporazuma i jednih i drugih.

- 15. novembra ga je Dušan Simović preko Radio-Londona promovisao za komandanta „svih jugoslovenskih oružanih snaga u zemlji". 

- Mihailović je 16. novembra izdao Proglas Srbima, Hrvatima i Slovencima kojim obaveštava da ga je kralj, na predlog „slobodne jugoslovenske vlade u Londonu", imenovao za Komandanta celokupne jugoslovenske vojne sile na okupiranoj teritoriji Jugoslavije, čime se svi naoružani pokreti stavljaju pod njegovu komandu.[53]

– Izveštaj operativnog odeljenja Komandanta Srbije od Komandantu Jugoistoka o rezultatima operacija protiv ustanika 5. decembra 1941.
	a) Operacija 342. i 113. peš. div. neočekivano je pogodila komunističke ustanike u rejonu Užice — Čačak (oko 10.000 ljudi). Istina, glavnina je uspela da pobegne prema jugu i jugoistoku, na hrvatsku teritoriju koju poseduju italijanske jedinice, ali su gubici ustanika ipak veoma veliki, ukupno oko 2000 ljudi. Ta činjenica, kao i dolazak zime, dopušta da se komunistički ustanički pokret na srpskoj teritoriji može privremeno smatrati kao potučen. I dalje treba računati sa pojedinačnim sabotažama i prepadima koje će vršiti razbijeni delovi.[56]

- partizani su prilikom povlačenja iz Srbije pustili oko 400 nemačkih zarobljenika, koji su se odmah priključili svojim trupama u paljenju kuća i ubijanju partizanskih ranjenika

- Britanski oficir za vezu Bil Hadson je stigao je na Ravnu goru noću između 7. i 8. decembra dok su Nemci vršili ofanzivu na Mihailovićevu komandu. On kaže da su se četnici izvukli prelaskom u Nedićeve odrede:
	"Nisam našao nikakve ostatke Mihailovićevih ljudi, izuzev njega lično i nekoliko oficira. Svi drugi su se pretvorili u Nedićeve ljude i otišli, na potpuno razočaranje Švaba."

– Ratni dnevnik Vrhovne komande Vermahta od 10. decembra
    Akcija čišćenja i osiguranja saobraćajnice uz dolinu Zapadne Morave protiv pristalica Mihailovića je okončana. Mihailoviću je pošlo za rukom da sa malobrojnim pristalicama pobegne, ali je uhvaćen vođa štaba Mišić sa svojim ljudima. Time je razbijena najveća grupa nacionalnih ustanika na prostoru Srbije. Upućen proglas Srbima da je Mihailovićeva glava ucenjena na 200 000 dinara.

- U decembru 1941. godine Mihailovićevi četnici streljali su zajedno sa Nemcima u Čačku samo u jedan mah 80 pripadnika narodnooslobodilačkog pokreta.

- Od srpskih i crnogorskih partizana formirana je u Rudom 21. decembra Prva proleterska udarna brigada. Jedan deo partizanskih snaga ostao je u Srbiji.

- proterane partizanske jedinice su od 25. decembra 1941. do kraja januara 1942. godine nekoliko puta upale preko reke Uvca u Srbiju i uspele da probiju do Borove glave, Negbine, Ljubiša i Močioca. U toku ovih prodora one su vodile česte borbe sa četničko-nedićevskim snagama, a naročito 6. i 7. januara kod Negbine, Ljubiša i Visoke i 16. januara kod Ojkovice i Močioca. Ali otpor jakih neprijateljskih snaga, oštra zima s velikim snegom koji je ometao brze pokrete i manevar i fizička iscrpljenost boraca onemogućili su dublji prodor ovih jedinica, pa je Srpsko-sandžački štab doneo odluku da se vrate u Sandžak.

- 1942 januar: Zima je bila sibirska. Oružje se ledilo. Narod u Srbiji se mnogo uplašio. Retko je ko hteo da primi partizane po selima.

- U izveštaju komande Višegradskog četničkog odreda od 11. januara 1942. komandantu Operativnih jedinica Istočne Bosne i Hercegovine Bošku Todoroviću se kaže:
	„Nemačke trupe će uskoro krenuti u čišćenje komunista u Bosni. Sada opravljaju prugu i most na Limu za Sarajevo. Potrebno je da svuda stupite u vezu sa Nemcima kažite im da ste Srpski nacionalni četnici koji se bore protiv Ustaša i komunista. 
	Obavestite ih o komunistima i čistite komuniste.“

- Izveštaj delegata četničkih odreda na području Višegrada, Foče i Rogatice od 15. januara 1942. o sporazumu sa nemačkom i italijanskom komandom u Višegradu:
	„Obavijestite sve naše četnike i komandire četa, koji se nalaze na domaku Rogatice, da su danas 15. januara 1942 godine, delegati Srpskih četnika Bosne vodili pregovore sa Njemačkom i Italijanskom komandom u Višegradu. Rezultati su povoljni. Četnici i Nijemci neće imati nikakva sukoba niti sukoba sme biti... Nemojte dozvoliti, da se u Vašoj blizini nalaze komunisti progonite ih i pokazujte ih Nijemcima... Nemojte dozvoliti, da se desi ma kakav incident sa njemačkom vojskom. Prolaz njemačkih trupa je slobodan ne šteti interesima naše borbe.“

- 31. januara žandarmerijski major Jezdimir Dangić je stigao u Beograd na razgovore sa Nedićem i Nemcima

– Izveštaj opunomoćenog komandanta u Srbiji od 5. februara 1942. komandantu oružanih snaga na Jugoistoku:
    Iznenađujuća je bila činjenica da su Dangićevi ljudi redovno izbegavali borbu s nemačkim trupama i na njih nisu otvarali vatru. Manji odredi i pojedinci, koji više nisu imali nikakav izlaz, predavali su se bez borbe i polagali svoje oružje. To isto je učinio jedan kompaktni odred od oko 400 ljudi. Pri tome su ljudi izjavljivali da su oni to radili po naređenju majora Dangića, pošto im je on bio zabranio da se bore protiv nemačkih trupa. Mora se reći da im je Dangić mogao nanositi znatne gubitke da je to hteo.[9]

    Dangić je izjavio da bi se sa svojim ljudima i pri jednom opštem ustanku na Balkanu i iskrcavanju Engleza nepokolebljivo verno borio na nemačkoj strani. On je pri tom izražavao, čak, svoje uverenje da bi samo nemačka pobeda mogla Srbiji da obezbedi pripadajući položaj na Balkanu, dok bi pobeda boljševizma značila uništenje svakog naroda, pa, dakle, i srpskog.

	Dangić je spreman da se sa svim svojim ljudstvom bezuslovno stavi pod nemačku komandu za potpuno uništenje komunista u istočnoj Bosni i održavanje mira, tako da se izbeglice mogu vratiti. 

- Krajem februara ostaci Tamnavskog partizanskog bataljona potpuno su uništeni u selu Čučuge kada je poginulo 37 boraca a preostali su uhvaćeni, među njima Stevan Borota i Josif Majer.

- Druga proleterska brigada formirana 1. marta 1942. godine u Čajniču, od boraca Užičkog, Čačanskog i Drugog šumadijskog partizanskog odreda. Na dan formiranja imala oko 1.000 boraca.

- 1942-03-09 streljanja partizanskog komandanta Slobodana Sekulića na Banjici

-  marta 1942. poslednji ostaci Valjevskog partizanskog odreda (grupa od 85) boraca i rukovodilaca raznih jedinica Valjevskog partizanskog odreda), se prebacuju, noću preko Drine u Istočnu Bosnu. Pod maskom četničkih oznaka, probijaju se ka Proleterskim brigadama, na koje konačno nilaze.

– Zapovest 718. pešadijske divizije potčinjenim grupama za preduzimanje Operacije »Trio« od 14. aprila 1942.
	a) Ustanike koji su uhvaćeni s oružjem u ruci, kao i svakog koji se nalazi u njihovoj pratnji i podržava ih ili poseduje municiju, treba streljati.
	b) Četnike koji se ne odupiru trupama ne tretirati kao ustanike.
	
OPŠTE:

- partizani su za bazu ustanka odabrali zapadnu Srbiju, zbog gustih šuma, planina i borbenog stanovništva koje je pružilo jak otpor okupatoru u prošlom ratu.
